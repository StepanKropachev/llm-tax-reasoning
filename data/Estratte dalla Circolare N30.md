Estratte della CIRCOLARE N. 30 /E

Divisione Contribuenti
Roma, 27 ottobre 2023
OGGETTO: Trattamento fiscale delle cripto-attività. Articolo 1, commi da 126
a 147, della legge 29 dicembre 2022, n. 197 (legge di bilancio
2023)

1. Inquadramento del nuovo regime fiscale (in vigore dal 1° gennaio 2023)

Fonte: Premessa, Pag. 4

Si osserva al riguardo che il legislatore ha previsto una nuova categoria di redditi diversi introducendo la lettera c-sexies) al comma 1 dell’articolo 67, del Tuir, che definisce le cripto-attività come «una rappresentazione digitale di valore o di diritti che possono essere trasferiti e memorizzati elettronicamente, utilizzando la tecnologia di registro distribuito o una tecnologia analoga».

Fonte: Sezione 3.1, Pag. 46

In base alla richiamata lettera c-sexies) sono redditi diversi se percepiti dalle persone fisiche (purché il reddito non sia conseguito nell’esercizio di attività d’impresa, arti o professioni o in qualità di lavoratore dipendente) [...] «le plusvalenze e gli altri proventi realizzati mediante rimborso o cessione a titolo oneroso, permuta o detenzione di cripto-attività, comunque denominate, non inferiori complessivamente a 2.000 euro nel periodo d’imposta. (...)».
Fonte: Sezione 3.1, Pag. 47
La disposizione prevede una soglia (franchigia) minima pari a euro 2.000, da calcolare complessivamente nel medesimo periodo d’imposta.

2. Calcolo della plusvalenza

Fonte: Sezione 3.1, Pag. 49

Il nuovo comma 9-bis dell’articolo 68 del Tuir prevede che «Le plusvalenze di cui alla lettera c-sexies) del comma 1 dell’articolo 67 sono costituite dalla differenza tra il corrispettivo percepito ovvero il valore normale delle cripto-attività permutate e il costo o il valore di acquisto. [...] Il costo o valore di acquisto è documentato con elementi certi e precisi a cura del contribuente; in mancanza il costo è pari a zero. [...]».
Fonte: Sezione 3.1, Pag. 50
Il costo o valore di acquisto è documentato con elementi certi e precisi a cura del contribuente; in mancanza il costo è pari a zero. Tali elementi possono essere costituiti dalla documentazione d’acquisto dell’intermediario o del prestatore di servizi presso il quale è avvenuto l’acquisto.

3. Possibilità (non esercitata) di rideterminazione del valore

Fonte: Sezione 3.6, Pag. 77-78

Agli effetti della determinazione delle plusvalenze e delle minusvalenze di cui alla lettera c-sexies) del comma 1 dell’articolo 67 del testo unico delle imposte sui redditi [...] per ciascuna cripto-attività posseduta alla data del 1° gennaio 2023 può essere assunto, in luogo del costo o del valore di acquisto, il valore a tale data, determinato ai sensi dell’articolo 9 del citato testo unico, a condizione che il predetto valore sia assoggettato a un’imposta sostitutiva delle imposte sui redditi nella misura del 14 per cento.

4. Aliquota fiscale e regime di tassazione

Fonte: Sezione 3.2, Pag. 52

Come illustrato i redditi “diversi” derivanti da cripto-attività sono assoggettati a tassazione con aliquota del 26 per cento, analogamente ai redditi di natura finanziaria [...].
Fonte: Sezione 3.2.1, Pag. 54
Con la modifica recata dalla lettera a) del citato comma 128 all’articolo 5, comma 2, del d.lgs. n. 461 del 1997 viene disciplinata la tassazione in sede di dichiarazione dei redditi, relativa al periodo d’imposta di realizzo, dei redditi diversi realizzati ai sensi della lettera c-sexies) del comma 1 dell’articolo 67 del Tuir. Pertanto, le plusvalenze e gli altri proventi realizzati mediante rimborso o cessione a titolo oneroso, permuta o detenzione di cripto-attività, per la parte che eccede la soglia di euro 2.000 vengono assoggettate ad imposta sostitutiva nella misura del 26 per cento.
Fonte: Sezione 3.2.1, Pag. 55
Nel regime dichiarativo il contribuente ha l’obbligo di presentare la dichiarazione dei redditi annuale, identificandosi come titolare delle cripto-attività che hanno prodotto i redditi.
