## Faq del 30 aprile 2025 - Tassazione sostitutiva delle
plusvalenze derivanti da cripto attività

**Domanda:** Come vengono tassate le plusvalenze e gli altri proventi derivanti da cripto-attività nei
confronti delle persone fisiche?
**Risposta:** Sulle plusvalenze e gli altri proventi derivanti da cripto-attività si applica una imposta sostitutiva
del 26%. Per il calcolo della base imponibile delle plusvalenze e gli altri proventi realizzate nell’anno di
imposta, è riconosciuta una franchigia di euro 2.000.
**Esempio:** se il contribuente nel 2024 ha realizzato plusvalenze e altri proventi per un ammontare
complessivo di 2.500 euro, la base imponibile determinata a seguito della compilazione della specifica
sezione del quadro T del Modello 730/2025 o del quadro RT del Modello REDDITI 2025 PF sarà pari
all’importo di euro 500, ovvero all’importo eccedente la franchigia.
Nel caso in cui contribuente non abbia potuto tener conto di tale franchigia della dichiarazione dei redditi
2024 (anno d’imposta 2023) può richiedere il rimborso della maggior imposta sostitutiva versata.